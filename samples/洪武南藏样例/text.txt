P37L1/2
解深密經卷第三  (此八）
  大唐三藏法師玄奘奉詔譯
分別瑜伽品第六
爾時慈氏菩薩摩訶薩白佛言世尊菩薩何
依何住於大乗中修奢摩他毗鉢舍那佛告
慈氏菩薩曰善男子當知菩薩法假安立及

@　一@
不捨阿耨多羅三藐三菩提願爲依爲住於
大乗中修奢摩他毗鉢舍那
慈氏菩薩復白佛言如世尊說四種所縁境
事一者有分別影像所縁境事二者無分別
影像所縁境事三者事邊際所縁境事四者
所作成辦所縁境事於此四中幾是奢摩他

P37L2/2
所縁境事幾是毗鉢舍那所縁境事幾是俱
所縁境事
佛告慈氏菩薩曰善男子一是奢摩他所縁
境事謂無分別影像一是毗鉢舍那所縁境
事謂有分別影像二是俱所縁境事謂事邊
際所作成辦

慈氏菩薩復白佛言世尊云何菩薩依是四
種奢摩他毗鉢舍那所縁境事能求奢摩他
能善毗鉢舍那佛告慈氏菩薩曰善男子如
我爲諸菩薩所說法假安立所謂契經應頌
記別諷誦自說因縁譬喻本事本生方廣希
法論議菩薩於此善聽善受言善通利意善

P38L1/2
尋思見善通達即於如是善思惟法獨處空
閑作意思惟復即於此能思惟心內心相續
作意思惟如是正行多安住故起身輕安及
心輕安是名奢摩他如是菩薩能求奢摩他
彼由獲得身心輕安爲所依故即於如所善
思惟法內三摩地所行影像觀察勝解捨離

心相即於如是三摩地影像所知義中能正
思擇最極思擇周徧尋思周徧伺察若忍若
樂若慧若見若觀是名毗鉢舍那如是菩薩
能善毗鉢舍那
慈氏菩薩復白佛言世尊若諸菩薩縁心爲
境內思惟心乃至未得身心輕安所有作意

P38L2/2
當名何等佛告慈氏菩薩曰善男子非奢摩
他作意是隨順奢摩他勝解相應作意世尊
若諸菩薩乃至未得身心輕安於如所思所
有諸法內三摩地所縁影像作意思惟如是
作意當名何等善男子非毗鉢舍那作意是
隨順毗鉢舍那勝解相應作意

@　此八　二@
慈氏菩薩復白佛言世尊奢摩他道與毗鉢
舍那道當言有異當言無異佛告慈氏菩薩
曰善男子當言非有異非無異何故非有異
以毗鉢舍那所縁境心爲所縁故何故非無
異有分別影像非所縁故
慈氏菩薩復白佛言世尊諸毗鉢舍那三摩

P39L1/2
地所行影像彼與此心當言有異當言無異
佛告慈氏菩薩曰善男子當言無異何以故
由彼影像唯是識故善男子我說識所縁唯
識所現故世尊若彼所行影像即與此心無
有異者云何此心還見此心善男子此中無
有少法能見少法然即此心如是生時即有

如是影像顯現善男子如依善瑩清淨鏡面
以質爲縁還見本質而謂我今見於影像及
謂離質別有所行影像顯現如是此心生時
相似有異三摩地所行影像顯現世尊若諸
有情自性而住縁色等心所行影像彼與此
心亦無異耶善男子亦無有異而諸愚夫由

P39L2/2
顚倒覺於諸影像不能如實知唯是識作顚
倒解
慈氏菩薩復白佛言世尊齊何當言菩薩一
向修毗鉢舍那佛告慈氏菩薩曰善男子若
相續作意唯思惟心相世尊齊何當言菩薩
一向修奢摩他善男子若相續作意唯思惟

@　此八　三@
無間心世尊齊何當言菩薩奢摩他毗鉢舍
那和合俱轉善男子若正思惟心一境性世
尊云何心相善男子謂三摩地所行有分別
影像毗鉢舍那所縁世尊云何無間心善男
子謂縁彼影像心奢摩他所縁世尊云何心
一境性善男子謂通達三摩地所云影像唯

P40L1/2
是其識或通達此已復思惟如性
慈氏菩薩復白佛言世尊毗鉢舍那凡有幾
種佛告慈氏菩薩曰善男子略有三種一者
有相毗鉢舍那二者尋求毗鉢舍那三者伺
察毗鉢舍那云何有相毗鉢舍那謂純思惟
三摩地所行有分別影像毗鉢舍那云何尋

求毗鉢舍那謂由慧故徧於彼彼未善解了
一切法中爲善了故作意思惟毗鉢舍那云
何伺察毗鉢舍那謂由慧故徧於彼彼已善
解了一切法中爲善證得極解脫故作意思
惟毗鉢舍那
慈氏菩薩復白佛言世尊是奢摩他凡有幾

P40L2/2
種佛告慈氏菩薩曰善男子即由隨彼無間
心故當知此中亦有三種復有八種謂初靜
慮乃至非想非非想處各有一種奢摩他故
復有四種謂慈悲喜捨四無量中各有一種
奢摩他故
慈氏菩薩復白佛言世尊如說依法奢摩他

毗鉢舍那復說不依法奢摩他毗鉢舍那云
何名依法奢摩他毗鉢舍那云何復名不依
法奢摩他毗鉢舍那佛告慈氏菩薩曰善男
子若諸菩薩隨先所受所思法相而於其義
得奢摩他毗鉢舍那名依法奢摩他毗鉢舍
那若諸菩薩不待所受所思法相但依於他

P41L1/2
教誡教授而於其義得奢摩他毗鉢舍那謂
觀青瘀及膿爛等或一切行皆是無常或諸
行苦或一切法皆無有我或復涅槃畢竟寂
靜如是等類奢摩他毗鉢舍那名不依法奢
摩他毗鉢舍那由依止法得奢摩他毗鉢舍
那故我施設隨法行菩薩是利根性由不依

@　此八　四@
法得奢摩他毗鉢舍那故我施設隨信行菩
薩是鈍根性
慈氏菩薩復白佛言世尊如說縁別法奢摩
他毗鉢舍那復說縁總法奢摩他毗鉢舍那
云何名爲縁別法奢摩他毗鉢舍那云何復
名縁總法奢摩他毗鉢舍那佛告慈氏菩薩

P41L2/2
曰善男子若諸菩薩縁於各別契經等法於
如所受所思惟法修奢摩他毗鉢舍那是名
縁別法奢摩他毗鉢舍那若諸菩薩即縁一
切契經等法集爲一團一積一分一聚作意
思惟此一切法隨順眞如趣向眞如臨入眞
如隨順菩提隨順涅槃隨順轉依及趣向彼

若臨入彼此一切法宣說無量無數善法如
是思惟修奢摩他毗鉢舍那是名縁總法奢
摩他毗鉢舍那
慈氏菩薩復白佛言世尊如說縁小總法奢
摩他毗鉢舍那復說縁大總法奢摩他毗鉢
舍那又說縁無量總法奢摩他毗鉢舍那云

P42L1/2
何名縁小總法奢摩他毗鉢舍那云何名縁
大總法奢摩他毗鉢舍那云何復名縁無量
總法奢摩他毗鉢舍那佛告慈氏菩薩曰善
男子若縁各別契經乃至各別論義爲一團
等作意思惟當知是名縁小總法奢摩他毗
鉢舍那若縁乃至所受所思契經等法爲一

@　此八　五@
團等作意思惟非縁各別當知是名縁大總
法奢摩他毗鉢舍那若縁無量如來法教無
量法句文字無量後後慧所照了爲一團等
作意思惟非縁乃至所受所思當知是名縁
無量
總法奢摩他毗鉢舍那
慈氏菩薩復白佛言世尊菩薩齊何名得縁

P42L2/2
總法奢摩他毗鉢舍那佛告慈氏菩薩曰善
男子由五縁故當知名得一者於思惟時剎
那剎那融銷一切麤重所依二者離種種想
得樂法樂三者解了十方無差別相無量法
光四者所作成滿相應淨分別無分別相恒
現在前五者爲令法身得成滿故攝受後後

轉勝妙因
慈氏菩薩復白佛言世尊此縁總法奢摩他
毗鉢舍那當知從何名爲通達從何名得佛
告慈氏菩薩曰善男子從初極喜地名爲通
達從第三發光地乃名爲得善男子初業菩
薩亦於是中隨學作意雖未可歎不應懈廢

P43L1/2
慈氏菩薩復白佛言世尊是奢摩他毗鉢舍
那云何名有尋有伺三摩地云何名無尋惟
伺三摩地云何名無尋無伺三摩地佛告慈
氏菩薩曰善男子於如所取尋伺法相若有
麤顯領受觀察諸奢摩他毗鉢舍那是名有
尋有伺三摩地若於彼相雖無麤顯領受觀

察而有微細彼光明念領受觀察諸奢摩他
毗鉢舍那是名無尋惟伺三摩地若即於彼
一切法相都無作意領受觀察諸奢摩他毗
鉢舍那是名無尋無伺三摩地復次善男子
若有尋求奢摩他毗鉢舍那是名有尋有伺
三摩地若有伺察奢摩他毗鉢舍那是名無

P43L2/2
尋惟伺三摩地若縁總法奢摩他毗鉢舍那
是名無尋無伺三摩地
慈氏菩薩復白佛言世尊云何止相云何舉
相云何捨相佛告慈氏菩薩曰善男子若心
掉舉或恐掉舉時諸可厭法作意及彼無間
心作意是名止相若心沉没或恐沉没時諸

@　此八　六@
可欣法作意及彼心相作意是名舉相若於
一向止道或於一向觀道或於雙運轉道二
隨煩惱所染汙時諸無功用作意及心任運
轉中所有作意是名捨相
慈氏菩薩復白佛言世尊修奢摩他毗鉢舍
那諸菩薩衆知法知義云何知法云何知義

P44L1/2
佛告慈氏菩薩曰善男子彼諸菩薩由五種
相了知於法一者知名二者知句三者知文
四者知別五者知總云何爲名謂於一切染
淨法中所立自性想假施設云何爲句謂即
於彼
名聚集中能隨宣說諸染淨義依持建
立云何爲文謂即彼二所依止字云何於彼

各別了知謂由各別所縁作意云何於彼總
合了知謂由總合所縁作意如是一切總略
爲一名爲知法如是名爲菩薩知法善男子
彼諸菩薩由十種相了知於義一者知盡所
有性二者知如所有性三者知能取義四者
知所取義五者知建立義六者知受用義七

P44L2/2
者知顚倒義八者知無倒義九者知雜染義
十者知清淨義善男子盡所有性者謂諸雜
染清淨法中所有一切品別邊際是名此中
盡所有性如五數蘊六數內處六數外處如
是一切如所有性者謂即一切染淨法中所
有眞如是名此中如所有性此復七種一者

@　此八　七@
流轉眞如謂一切行無先後性二者相眞如
謂一切法補特伽羅無我性及法無我性三
者了別眞如謂一切行惟是識性四者安立
眞如謂我所說諸苦聖諦五者邪行眞如謂
我所說諸集聖諦六者清淨眞如謂我所說
諸滅聖諦七者正行眞如謂我所說諸道聖

P45L1/2
諦當知此中由流轉眞如安立眞如邪行眞
如故一切有情平等平等由相眞如了別眞
如故一切諸法平等平等由清淨眞如故一
切聲聞菩提獨覺菩提阿耨多羅三藐三菩
提平等平等由正行眞如故聽聞正法縁總
境界勝奢摩他毗鉢舍那所攝受慧平等平

等能取義者謂內五色處若心意識及諸心
法所取義者諸外六處又能取義亦所取義
建立義者謂器世界於中可得建立一切諸
有情界謂一村田若百村田若千村田若百
千村田或一大地至海邊際此百此千若此
百千或一贍部洲此百此千若此百千或一

P45L2/2
四大洲此百此千若此百千或一小千世界
此百此千若此百千或一中千世界此百此
千若此百千或一三千大千世界此百此千
若此百千或此拘胝此百拘胝此千拘胝此
百千拘胝或此無數此百無數此千無數此
百千無數或三千大千世界無數百千微塵

量等於十方面無量無數諸器世界受用義
者謂我所說諸有情類爲受用故攝受資具
顚倒義者謂即於彼能取等義無常計常想
倒心倒見倒苦計爲樂不淨計淨無我計我
想倒心倒見倒無倒義者與上相違能對治
彼應知其相雜染義者謂三界中三種雜染

P46L1/2
一者煩惱雜染二者業雜染三者生雜染清
淨義者謂即如是三種雜染所有離繫菩提
分法善男子如是十種當知普攝一切諸義
復次善男子彼諸菩薩由能了知五種義故
名爲知義何等五義一者徧知事二者徧知
義三者徧知因四者得徧知果五者於此覺

@　此八　八@
了善男子此中徧知事者當知即是一切所
知謂或諸蘊或諸內處或諸外處如是一切
徧知義者乃至所有品類差別所應知境謂
世俗故或勝義故或功德故或過失故縁故
世故或生或住或壞相故或如病等故或苦
集等故或眞如實際法界等故或廣略故或

P46L2/2
一向記故或分別記故或反問記故或置記
故或隱密故或顯了故如是等類當知一切
名徧知義言徧知者當知即是能取前二菩
提分法所謂念住或正斷等得徧知果者謂
貪恚癡永斷毗奈耶及貪恚癡一切永斷諸
沙門果及我所說聲聞如來若共不共世出

世間所有功德於彼作證於此覺了者謂即
於此作證法中諸解脫智廣爲他說宣揚開
示善男子如是五義當知普攝一切諸義復
次善男子彼諸菩薩由能了知四種義故名
爲知義何等四義一者心執受義二者領納
義三者了別義四者雜染清淨義善男子如

P47L1/2
是四義當知普攝一切諸義復次善男子彼
諸菩薩由能了知三種義故名爲知義何等
三義一者文義二者義義三者界義善男子
言文義者謂名身等義義當知復有十種一
者眞實相二者徧知相三者永斷相四者作
證相五者修習相六者即彼眞實相等品類

@　此八　九@
差別相七者所依能依相屬相八者即徧知
等障礙法相九者即彼隨順法相十者不徧
知等及徧知等過患功德相言界義者謂五
種界一者器世界二者有情界三者法界四
者所調伏界五者調伏方便界善男子如是
五義當知普攝一切義

P47L2/2
慈氏菩薩復白佛言世尊若聞所成慧了知
其義若思所成慧了知其義若奢摩他毗鉢
舍那修所成慧了知其義此何差別佛告慈
氏菩薩曰善男子聞所成慧依止於文但如
其說未善意趣未現在前隨順解脫未能領
受成解脫義思所成慧亦依於文不惟如說

能善意趣未現在前轉順解脫未能領受成
解脫義若諸菩薩修所成慧亦依於文亦不
依文亦如其說亦不如說能善意趣所知事
同分三摩地所行影像現前極順解脫已能
領受成解脫義善男子是名三種知義差別
慈氏菩薩復白佛言世尊修奢摩他毗鉢舍

P48L1/2
那諸菩薩衆知法知義云何爲智云何爲見
佛告慈氏菩薩曰善男子我無量門宣說智
見二種差別今當爲汝略說其相若縁總法
修奢摩他毗鉢舍那所有妙慧是名爲智若
縁別法修奢摩他毗鉢舍那所有妙慧是名
爲見

慈氏菩薩復白佛言世尊修奢摩他毗鉢舍
那諸菩薩衆由何作意何等云何除遣諸相
佛告慈氏菩薩曰善男子由眞如作意除遣
法相及與義相若於其名及名自性無所得
時亦不觀彼所依之相如是除遣如於其名
於句於文於一切義當知亦爾乃至於界及

P48L2/2
界自性無所得時亦不觀彼所依之相如是
除遣世尊諸所了知眞如義相此眞如相亦
可遣不善男子於所了知眞如義中都無有
相亦無所得當何所遣善男子我說了知眞
知義時能伏一切法義之相非此了達餘所
能伏世尊如世尊說濁水器喻不淨鏡喻撓

@　此八　十@
泉池喻不任觀察自面影相若堪任者與上
相違如是若有不善修心則不堪任如實觀
察所有眞如若善修心堪任觀察此說何等
能觀察心依何眞如而作是說善男子此說
三種能觀察心謂聞所成能觀察心若思所
成能觀察心若修所成能觀察心依了別眞

P49L1/2
如作如是說世尊如是了知法義菩薩爲遣
諸相勤修如行有幾種相難可除遣誰能除
遣善男子有十種相空能除遣何等爲十一
者了知法義故有種種文字相此由一切法
空能正除遣二者了知安立眞如義故有生
滅住異性相續隨轉相此由相空及無先後

空能正除遣三者了知能取義故有顧戀身
相及我慢相此由內空及無所得空能正除
遣四者了知所取義故有顧戀財相此由外
空能正除遣五者了知受用義男女承事資
具相應故有內安樂相外淨妙相此由內外
空及本性空能正除遣六者了知建立義故

P49L2/2
有無量相此由大空能正除遣七者了知無
色故有內寂靜解脫相此由有爲空能正除
遣八者了知相眞如義故有補特伽羅無我
相法無我相若惟識相及勝義相此由畢竟
空無性空無性自性空及勝義空能正除遣
九者由了知清淨眞如義故有無爲相無變

@　此八　十一@
異相此由無爲空無變異空能正除遣十者
即於彼相對治空性作意思惟故有空性相
此由空空能正除遣世尊除遣如是十種相
時除遣何等從何等相而得解脫善男子除
遣三摩地所行影像相從雜染縛相而得解
脫彼亦除遣善男子當知就勝說如是空治

P50L1/2
如是相非不一一治一切相譬如無明非不
能生乃至老死諸雜染法就勝但說能生於
行由是諸行親近縁故此中道理當知亦爾
爾時慈氏菩薩復白佛言世尊此中何等空
是總空性相若諸菩薩了知是已無有失壞
於空性相離增上慢

爾時世尊歎慈氏菩薩曰善哉善哉善男子
汝今乃能請問如來如是深義令諸菩薩於
空性相無有失壞何以故善男子若諸菩薩
於空性相有失壞者便爲失壞一切大乗是
故汝應諦聽諦聽當爲汝說總空性相善男
子若於依他起相及圓成實相中一切品類

P50L2/2
雜染清淨徧計所執相畢竟遠離性及於此
中都無所得如是名爲於大乗中總空性相
慈氏菩薩復白佛言世尊此奢摩他毗鉢舍
那能攝幾種勝三摩地佛告慈氏菩薩曰善
男子如我所說無量聲聞菩薩如來有無量
種勝三摩地當知一切皆此所攝世尊此奢

摩他毗鉢舍那以何爲因善男子清淨尸羅
清淨聞思所成正見以爲其因世尊此奢摩
他毗鉢舍那以何爲果善男子善清淨心善
清淨慧以爲其果復次善男子一切聲聞及
如來等所有世間及出世間一切善法當知
皆是此奢摩他毗鉢舍那所得之果世尊此

P51L1/2
奢摩他毗鉢舍那能作何業善男子此能解
脫二縛爲業所謂相縛及麤重縛世尊如佛
所說五種繫中幾是奢摩他障幾是毗鉢舍
那障幾是俱障善男子顧戀身財是奢摩他
障於諸聖教不得隨欲是毗鉢舍那障樂相
雜住於少喜足當知俱障由第一故不能造

@　此八　十二@
修由第二故所修加行不到究竟世尊於五
蓋中幾是奢摩他障幾是毗鉢舍那障幾是
俱障善男子掉舉惡作是奢摩他障惛沉睡
眠疑是毗鉢舍那障貪欲瞋恚當知俱障世
尊齊何名得奢摩他道圓滿清淨善男子乃
至所有惛沉睡眠正善除遣齊是名得奢摩

P51L2/2
他道圓滿清淨世尊齊何名得毗鉢舍那道
圓滿清淨善男子乃至所有掉舉惡作正善
除遣齊是名得毗鉢舍那道圓滿清淨世尊
若諸菩薩於奢摩他毗鉢舍那現在前時應
知幾種心散動法善男子應知五種一者作
意散動二者外心散動三者內心散動四者

相散動五者麤重散動善男子若諸菩薩捨
於大乗相應作意墮在聲聞獨覺相應諸作
意中當知是名作意散動若於其外五種妙
欲諸雜亂相所有尋思隨煩惱中及於其外
所縁境中縱心流散當知是名外心散動若
由惛沉及以睡眠或由沉没或由愛味三摩

P52L1/2
鉢底或由隨一三摩鉢底諸隨煩惱之所染
汙當知是名內心散動若依外相於內等持
所行諸相作意思惟名相散動若內作意爲
縁生起所有諸受由麤重身計我起慢當知
是名麤重散動世尊此奢摩他毗鉢舍那從
初菩薩地乃至如來地能對治何障善男子

@　此八　十三@
此奢摩他毗鉢舍那於初地中對治惡趣煩
惱業生雜染障第二地中對治微細悞犯現
行障第三地中對治欲貪障第四地中對治
定愛及法愛障第五地中對治生死涅槃一
向背趣障第六地中對治相多現行障第七
地中對治細相現行障第八地中對治於無

P52L2/2
相作功用及於有相不得自在障第九地中
對治於一切種善巧言辭不得自在障第十
地中對治不得圓滿法身證得障善男子此
奢摩他毗鉢舍那於如來地對治極微細最
極微細煩惱障及所知障由能永害如是障
故究竟證得無著無礙一切智見依於所作

成滿所縁建立最極清淨法身
慈氏菩薩復白佛言世尊云何菩薩依奢摩
他毗鉢舍那勤修行故證得阿耨多羅三藐
三菩提佛告慈氏菩薩曰善男子若諸菩薩
已得奢摩他毗鉢舍那依七眞如於如所聞
所思法中由勝定心於善審定於善思量於

P53L1/2
善安立眞如性中內正思惟彼於眞如正思
惟故心於一切細相現行尚能棄捨何況麤
相善男子言細相者謂心所執受相或領納
相或了別相或雜染清淨相或內相或外相
或內外相或謂我當修行一切利有情相或
正智相或眞如相或苦集滅道相或有爲相

或無爲相或有常相或無常相或苦有變異
性相或苦無變異性相或有爲異相相或有
爲同相相或知一切是一切已有一切相或
補特伽羅無我相或法無我相於彼現行心
能棄捨彼旣多住如是行故於時時間從其
一切繫蓋散動善修治心從是已後於七眞

P53L2/2
如有七各別自內所證通達智生名爲見道
由得此故名入菩薩正性離生生如來家證
得初地又能受用此地勝德彼於先時由得
奢摩他毗鉢舍那故已得二種所縁謂有分
別影像所縁及無分別影像所縁彼於今時
得見道故更證得事邊際所縁復於後後一

@　此八　十四@
切地中進修修道即於如是三種所縁作意
思惟譬如有人以其細楔出於麤楔如是菩
薩依此以楔出楔方便遣內相故一切隨順
雜染分相皆悉除遣相除遣故麤重亦遣永
害一切相麤重故漸次於彼後後地中如鍊
金法陶鍊其心乃至證得阿耨多羅三藐三

P54L1/2
菩提又得所作成滿所縁善男子如是菩薩
於內止觀正修行故證得阿耨多羅三藐三
菩提心
慈氏菩薩復白佛言世尊云何修行引發菩
薩廣大威德善男子若諸菩薩善知六處便
能引發菩薩所有廣大威德一者善知心生

二者善知心住三者善知心出四者善知心
增五者善知心減六者善知方便云何善知
心生謂如實知十六行心生起差別是名善
知心生十六行心生起差別者一者不可覺
知堅住器識生謂阿陀那識二者種種行相
所縁識生謂頓取一切色等境界分別意識

P54L2/2
及頓取內外境界覺受或頓於一念瞬息須
臾現入多定見多佛土見多如來分別意識
三者小相所縁識生謂欲界繫識四者大相
所縁識生謂色界繫識五者無量相所縁識
生謂空識無邊處繫識六者微細相所縁識
生謂無所有處繫識七者邊際相所縁識生

@　此八　十五@
謂非想非非想處繫識八者無相識生謂出
世識及縁滅識九者苦俱行識生謂地獄識
十者雜受俱行識生謂欲行識十一喜俱行
識生謂初二靜慮識十二樂俱行識生謂第
三靜慮識十三不苦不樂俱行識生謂從第
四靜慮乃至非想非非想處識十四染汙俱

P55L1/2
行識生謂諸煩惱及隨煩惱相應識十五善
俱行識生謂信等相應識十六無記俱行識
生謂彼俱不相應識云何善知心住謂如實
知了別眞如云何善知心出謂如實知出二
種縛所謂相縛及麤重縛此能善知應令其
心從如是出云何善知心增謂如實知能治

相縛麤重縛心彼增長時彼積集時亦得增
長亦得積集名善知增云何善知心減謂如
實知彼所對治相及麤重所雜染心彼衰退
時彼損減時此亦衰退此亦損減名善知減
云何善知方便謂如實知解脫勝處及與徧
處或修或遣善男子如是菩薩於諸菩薩廣

P55L2/2
大威德或已引發或當引發或現引發
慈氏菩薩復白佛言世尊如世尊說於無餘
依涅槃界中一切諸受無餘永滅何等諸受
於此永滅善男子以要言之有二種受無餘
永滅何等爲二一者所依麤重受二者彼果
境界受所依麤重受當知有四種一者有色

所依受二者無色所依受三者果已成滿麤
重受四者果未成滿麤重受果已成滿受者
謂現在受果未成滿受者謂未來因受彼果
境界受亦有四種一者依持受二者資具受
三者受用受四者顧戀受於有餘依涅槃界
中果未成滿受一切已滅領彼對治明觸生

P56L1/2
受領受共有或復彼果已成滿受又二種受
一切已滅惟現領受明觸生受於無餘依涅
槃界中般涅槃時此亦永滅是故說言於無
餘依涅槃界中一切諸受無餘永滅
爾時世尊說是語已復告慈氏菩薩曰善哉
善哉善男子汝今善能依止圓滿最極清淨

@　此八　十六@
妙瑜伽道請問如來汝於瑜伽已得決定最
極善巧吾已爲汝宣說圓滿最極清淨妙瑜
伽道所有一切過去未來正等覺者已說當
說皆亦如是諸善男子若善女人皆應依此
勇猛精進當正修學爾時世尊欲重宣此義
而說頌曰

P56L2/2
　於法假立瑜伽中　若行放逸失大義
　依止此法及瑜伽　若正修行得大覺
　見有所得求免難　若謂此見爲得法
　慈氏彼去瑜伽遠　譬如大地與虚空
　利生堅固而不作　悟已勤修利有情
　智者作此窮劫量　便得最上離染喜

　若人爲欲而說法　彼名捨欲還取欲
　愚癡得法無價寳　反更遊行而乞匃
　於諍諠雜戲論著　應捨發起上精進
　爲度諸天及世間　於此瑜伽汝當學
爾時慈氏菩薩復白佛言世尊於是解深密
法門中當何名此教我當云何奉持佛告慈

P57L1/2
氏菩薩曰善男子此名瑜伽了義之教於此
瑜伽了義之教汝當奉持說此瑜伽了義教
時於大會中有六百千衆生發阿耨多羅三
藐三菩提心三百千聲聞遠塵離垢於諸法
中得法眼淨一百五十千聲聞諸漏永盡心
得解脫七十五千菩薩獲得廣大瑜伽作意

@　十七@
解深密經卷第三　(此八)
(侍察<相寺反心><細思也>瑩<紆定反><光飾也>瘀<於去><反>膿爛<下郎><旦反>
𧂐<子賜><反>撓泉<上呼高反攪也><又尼巧反亂也>惛<音><昏>楔<先節><反>陶
錬<上音挑下><郎殿反>瞬息<上詩閏反瞬息><謂一動目之間>乞匃<下音><蓋>)